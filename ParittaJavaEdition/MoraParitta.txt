Pūrentam bodhi sambhāre,
nibbattam mora yoniyam;
yena samvihitā rakkham,
mahāsattam vanecarā.

Cirassam vāyamantāpi,
neva sakkhimsu ganhitum,
"brahmamantan" ti akkhātam,
parittam tam bhanāma he.

Udet'ayaṃ cakkhumā ekarājā
Harissavaṇṇo paṭhavippabhāso
Taṃ taṃ namassāmi
Harissavaṇṇaṃ paṭhavippabhāsaṃ
Tay'ajja guttā viharemu divasaṃ
Ye brāhmaṇā vedagū sabbadhamme
Te me namo te ca maṃ pālayantu
Nam'atthu Buddhānaṃ
Nam'atthu bodhiyā
Namo vimuttānaṃ namo vimuttiyā
Imaṃ so parittaṃ katvā
Moro carati esanā.

Apet'ayaṃ cakkhumā ekarājā
Harissavaṇṇo paṭhavippabhāso
Taṃ taṃ namassām
Harissavaṇṇaṃ paṭhavippabhāsaṃ
Tay'ajja guttā viharemu rattiṃ
Ye brāhmaṇā vedagū sabbadhamme
Te me namo te ca maṃ pālayantu
Nam'atthu Buddhānaṃ Nam'atthu bodhiyā
Namo vimuttānaṃ namo vimuttiyā
Imaṃ so parittaṃ katvā
Moro vāsam-akappayī'ti. 
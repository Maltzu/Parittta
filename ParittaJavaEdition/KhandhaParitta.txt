Khandha Sutta
Sabbāsivisa jātinam,
dibbamantā gadam viya;
yam nāseti visam ghoram,
sesancāpi parissayam.

Anākkhettamhi sabbattha,
sabbadā sabbapāninam;
sabbasopi nivāreti,
parittam tam bhanāma he.

Virūpakkhehi me mettam
Mettam Erāpathehi me
Chabyā-puttehi me mettam
Mettam Kaṇhā-Gotamakehi ca
Apādakehi me mettam
Mettam di-pādakehi me
Catuppadehi me mettam
Mettam bahuppadehi me
Mā mam apādako himsi
Mā mam himsi di-pādako
Mā mam catuppado himsi
Mā mam himsi bahuppado
Sabbe sattā sabbe pāṇā
Sabbe bhūtā ca kevalā
Sabbe bhadrāni passantu
Mā kiñci pāpamāgamā
Appamāṇo Buddho,
Appamāṇo Dhammo,
Appamāṇo Sangho,
Pamāṇa-vantāni sirim-sapāni,
Ahi vicchikā sata-padī uṇṇānābhī sarabū mūsikā,
Katā me rakkhā,
Katā me parittā,
Paṭikkamantu bhūtāni.
Soham namo Bhagavato,
Namo sattannam Sammā-Sambuddhānam. 